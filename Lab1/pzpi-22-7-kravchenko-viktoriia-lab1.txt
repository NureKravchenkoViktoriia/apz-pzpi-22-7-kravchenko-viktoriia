МІНІСТЕРСТВО ОСВІТИ І НАУКИ УКРАЇНИ
 ХАРКІВСЬКИЙ НАЦІОНАЛЬНИЙ УНІВЕРСИТЕТ РАДІОЕЛЕКТРОНІКИ
 


Кафедра «Програмна інженерія»
 



ЗВІТ
з лабораторної роботи №1
з дисципліни «Архітектура програмного забезпечення»
на тему «РОЗРОБКА VISION & SCOPE»
 



 
Виконала:                                                           	              	Прийняв:
ст. гр. ПЗПІ-22-7                                    	       	     		Сокорчук І.П.
Кравченко В. А.







Харків 2025
1 ІСТОРІЯ ЗМІН


№ДатаВерсія звітуОпис змін та виправлень120.05.20250.1Створено розділ «Історія змін», «Завдання», «Опис виконаної роботи» 220.05.20250.1Внесено зміни у Vision and scope(«Додаток Б»)321.05.20250.1Доповлено розділ «Додаток Б»422.05.20250.1Створено «Додаток А», закінчено розділ «Додаток Б» та «Висновки»

















2 ЗАВДАННЯ
     
     
     Сучасні організації, які прагнуть ефективно контролювати споживання води у своїх приміщеннях, потребують гнучкої та доступної програмної системи, що дозволяє здійснювати моніторинг, аналіз та управління водними ресурсами в реальному часі. Поточна реалізація програмної системи AquaTrack забезпечує основний функціонал для адміністраторів та користувачів у вигляді десктопного додатку з підтримкою локальної бази даних. Однак, із зростанням потреб у мобільності, віддаленому доступі та мультиплатформеній підтримці, виникає необхідність розширення системи.
     Основна проблема полягає у відсутності доступу до функціоналу системи поза межами десктопної платформи, що обмежує користувачів лише локальними робочими станціями. Це створює незручності для персоналу, який виконує завдання в польових умовах або потребує оперативного доступу до інформації з мобільних пристроїв.
     Для вирішення цієї проблеми ставиться завдання:
     • Розширити систему AquaTrack за рахунок реалізації вебінтерфейсу для доступу через браузер.
     • Створити мобільний додаток для Android, який дозволить переглядати споживання води, керувати лімітами та отримувати повідомлення.
     • Забезпечити повноцінну інтеграцію нових клієнтів (веб, мобільного) з існуючим REST API.
     • Дотримуватися вимог до безпеки, продуктивності та масштабованості при розширенні системи.
     Ці кроки дозволять зробити систему більш доступною, масштабованою та зручною у використанні, що сприятиме підвищенню ефективності контролю споживання води в організації.

3 ОПИС ВИКОНАНОЇ РОБОТИ


     Внесено зміни у документ Vision and Scope згідно з вимогами та наведено його у додатку Б.
     
     
     
     
     
     
     
     
     
     
     
     
     
     
     
     
     
     
     
     
     
     
     
     
     
4 ВИСНОВКИ


     У результаті виконання даної лабораторної роботи було успішно доповнено документ Vision and Scope для програмної системи AquaTrack, що дало змогу уточнити напрям подальшого розвитку проєкту з урахуванням нових функціональних та технічних потреб.
     Зокрема, були досягнуті такі результати:
     • Розширено перелік технологій, які використовуються у проєкті. До вже наявних засобів розробки десктопної версії системи на C#, .NET Framework та WinForms додано сучасні веб- та мобільні технології. Це забезпечує можливість реалізації мультиплатформеного доступу до системи через браузер та мобільні пристрої.
     • Описано нові функціональні вимоги, пов’язані з інтеграцією веб- і мобільного інтерфейсів, що дозволяє забезпечити гнучкий доступ до системи для користувачів з різних пристроїв у межах локальної мережі.
     • Оновлено розділ з вимогами до операційного середовища, в якому враховано нові сценарії використання, такі як мобільна взаємодія, передача даних через API, а також питання безпеки, продуктивності та стабільності при роботі з кількома клієнтськими платформами.
     • Сформульовано нову задачу, що обґрунтовує необхідність масштабування системи за межі лише десктопної платформи. Це заклало основу для подальшого проєктування веб-інтерфейсу та мобільного застосунку.
     Таким чином, доповнення документа Vision and Scope стало важливим кроком у підготовці до багатоплатформенної реалізації системи AquaTrack. 
     
     
     
     
ДОДАТОК А


     Відеозапис презентації результатів лабораторної роботи: https://youtu.be/10LBHN7ksPs
     Хронологічний опис відеозапису:
     00:00 Вступ. 
     00:15 Бізнес-вимоги. Передумови. 
     01:40 Бізнес-можливості. 
     03:22 Бізнес-цілі та критерії успіху. 
     04:20 Потреби клієнтів або ринку. 
     05:02 Бізнес-ризики. 
     05:36 Концепція рішення. Окреслення концепцій. 
     06:16 Головна функціональність. 
     08:13 Припущення та залежності. 
     08:58 Рамки та обмеження. Рамки первинного випуску. 
     11:11 Обмеження та винятки. 
     11:33 Бізнес-контекст. Профілі зацікавлених сторін. 
     13:09 Пріорітети проєкту. 
     14:14 Робоче середовище.










ДОДАТОК Б


VISION AND SCOPE DOCUMENT (КОНЦЕПЦІЯ ТА РАМКИ ПРОЄКТУ)

1 BUSINESS REQUIREMENTS (БІЗНЕС-ВИМОГИ)


     1.1 Background (Передумови) 
     	
     
     У сучасному світі зростає потреба в раціональному використанні природних ресурсів, зокрема води. Вода є критично важливим ресурсом, однак її витрати часто неконтрольовані, особливо у великих приміщеннях, комерційних будівлях або навіть у приватних оселях. Зважаючи на кліматичні зміни, загрозу виснаження водних запасів та збільшення вартості комунальних послуг, особливо актуальною стає задача ефективного управління водними ресурсами. 
     Програмна система для контролю споживання води у приміщенні «AquaTrack» спрямована на вирішення цієї проблеми, надаючи користувачам можливість слідкувати за витратами води та попереджати надмірні витрати. Такий інструмент допомагає зменшити витрати на водопостачання та сприяє екологічній відповідальності споживачів, а також полегшує управління водними ресурсами у приміщеннях будь-якого масштабу.
     Головна ідея розробки — створити автоматизовану систему, яка дозволить користувачам отримувати актуальні дані про споживання води, встановлювати ліміти, а також оперативно отримувати сповіщення про аномалії у споживанні. Метою розробки є забезпечення зручного та ефективного інструменту для контролю водних витрат, який дозволить споживачам заощаджувати ресурси та сприятиме загальній екологічній свідомості.
     Такий продукт буде корисним для широкого кола користувачів: від звичайних домогосподарств до підприємств, офісів та великих комерційних організацій. Система дозволить не лише економити кошти, але й підвищить загальний рівень контролю за ресурсами, що є важливим аспектом у розбудові сталого та відповідального суспільства.
     
      
     1.2 Business Opportunity (Бізнес-можливості)
     
     
     Система для контролю споживання води у приміщенні відповідає на попит у сфері оптимізації витрат ресурсів та екологічної відповідальності. Існують аналогічні продукти, що також спрямовані на моніторинг водоспоживання, проте багато з них мають обмежену функціональність, не забезпечують достатньої гнучкості для індивідуальних налаштувань користувача або фокусуються виключно на великих комерційних об'єктах. Інші доступні рішення часто орієнтовані на дорогі інтеграції з інженерними мережами, що робить їх недоступними для звичайних користувачів або малих бізнесів. 
     Переваги програмного продукту «AquaTrack»:
     1. Доступність — на відміну від багатьох комерційних систем, продукт буде орієнтований на широкий ринок, включаючи домогосподарства, невеликі підприємства та офіси.
     2. Інтеграція з IoT — система пропонує використання сучасних датчиків IoT для моніторингу водоспоживання, що дозволить автоматизувати процес збору та обробки даних, забезпечуючи зручність для користувачів.
     3. Гнучкість і масштабованість — продукт легко адаптується під потреби користувача, дозволяючи змінювати налаштування лімітів водоспоживання, формати звітів та налаштування сповіщень.
     4. Зручний інтерфейс та інтернаціоналізація — система підтримуватиме кілька мов і враховуватиме специфічні вимоги до форматів даних (час, об’єми), що робить її доступною для міжнародного ринку.
     5. Сучасні стандарти безпеки — система гарантуватиме захист персональних даних користувачів, що є вагомою конкурентною перевагою, зокрема в умовах підвищених вимог до приватності.
     
     Продукт орієнтований на широке коло користувачів, зокрема на власників приватних будинків, підприємства середнього та малого бізнесу, а також великі комерційні об’єкти, що мають зацікавленість у зниженні витрат на комунальні послуги. Модель монетизації передбачає такі можливості:
     1. Підписка на преміум-функціонал — базова версія продукту буде доступна безкоштовно, а преміум-функції, такі як розширена аналітика, інтеграція з додатковими датчиками, автоматизовані звіти та управління користувачами, будуть доступні за підпискою.
     2. Продаж IoT-обладнання — компанія може співпрацювати з виробниками IoT-датчиків і продавати обладнання через систему або пропонувати спеціальні набори для інтеграції з продуктом.
     3. Рекламна інтеграція та партнерство — продукт може містити рекламний контент або спеціальні пропозиції від компаній, що займаються водозабезпеченням або екологічними рішеннями, з метою залучення додаткових доходів.
     Ринок контролю водоспоживання активно розвивається, оскільки користувачі стають більш свідомими щодо витрат ресурсів та енергозбереження. Зважаючи на зростаючі комунальні тарифи, цей продукт матиме попит як у приватних користувачів, так і в корпоративному секторі. Проект має значний потенціал для розвитку, зокрема у сферах розумного дому та управління ресурсами в комерційних будівлях. Пропонована система може стати привабливим варіантом для споживачів завдяки доступності, легкості впровадження та можливості персоналізації під специфічні потреби клієнтів.
     
     
     1.3 Business Objectives and Success Criteria (Бізнес-цілі та критерії успіху)
     
     
     Програмна система AquaTrack створюється з метою оптимізації споживання водних ресурсів у приміщеннях комерційного, громадського або приватного призначення. Основні бізнес-цілі пов’язані з ефективним управлінням витратами на воду, підвищенням рівня обізнаності користувачів щодо обсягів споживання, зменшенням непродуктивних втрат та збільшенням конкурентоспроможності компанії-розробника шляхом впровадження сучасних технологій у сфері Internet of Things (IoT).У рамках цього проєкту визначено такі ключові бізнес-цілі:
     1. Зменшення витрат на водопостачання до 20% протягом перших 6 місяців після впровадження системи в приміщенні середнього розміру за рахунок виявлення протікань, перевитрат та встановлення лімітів споживання.
     2. Вихід на мінімально життєздатний продукт протягом 2 місяців, включаючи серверну частину, базову мобільну версію для Android, IoT-пристрій та веб клієнт для адміністратора.
     3. Повноцінний запуск системи з усіма компонентами  до 10 червня 2025 року.
     4. Зниження навантаження на персонал (наприклад, технічного або адміністративного) за рахунок автоматизованих сповіщень про перевищення лімітів і зручного інтерфейсу контролю — щонайменше на 30% зменшення ручного втручання у процеси моніторингу.
     Успіх проєкту AquaTrack оцінюватиметься на основі наступних кількісних та якісних критеріїв:
     Фінансові:
     • Досягнення операційної беззбитковості протягом 12 місяців з моменту запуску.
     • Рентабельність інвестицій (ROI) не нижче 25% протягом першого року.
     Технічні:
     • Завершення усіх етапів розробки згідно з графіком: бекенд – завершено; мобільний застосунок – до травня 2025 року; IoT-компонент – до червня 2025 року; фронтенд – до червня 2025 року.
     • Успішне проходження інтеграційного та навантажувального тестування з точністю вимірювання води ±5%.
     Користувацькі:
     • 70% користувачів активують функцію моніторингу в реальному часі протягом перших трьох тижнів після встановлення.
     • Не менш як 50% користувачів використовують систему встановлення лімітів щомісяця.
     
     Фактори, що впливають на досягнення успіху:
     Під контролем команди AquaTrack:
     • Повнота та стабільність реалізації функціоналу (збір, обробка, відображення даних, ліміти).
     • Надійність IoT-пристроїв, точність сенсорів та коректна передача даних.
     • Якість мобільного застосунку (зручність, адаптивність, локалізація).
     • Своєчасна документація, тестування та усунення критичних помилок.
     Зовнішні чинники:
     • Доступ до якісних апаратних компонентів (Raspberry Pi, датчики води).
     • Готовність цільових клієнтів до впровадження нових технологій.
     • Законодавчі та екологічні вимоги, які стимулюють впровадження моніторингових систем.
     • Конкуренція на ринку та поява альтернативних рішень.
     Ці бізнес-цілі та критерії дозволять об'єктивно вимірювати прогрес і ефективність проєкту AquaTrack на всіх етапах його реалізації, а також оцінити його цінність для бізнесу у довгостроковій перспективі.
     
     
     1.4 Customer or Market Needs (Потреби клієнтів або ринку)
     
     
     Програмна система AquaTrack орієнтована на задоволення потреб сучасного ринку у сфері моніторингу, обліку та оптимізації споживання водних ресурсів. Система має забезпечити зручний, доступний та ефективний інструмент для контролю витрати води в реальному часі, з можливістю реагування на відхилення та планування ресурсів.
     Основні проблеми, з якими стикаються клієнти на сьогодні:
     • Відсутність доступу до детальної інформації про обсяги споживання води в динаміці (по годинах, днях, тижнях).
     • Відсутність механізмів виявлення аномалій у споживанні (наприклад, витоків води або перевищення середньодобових лімітів).
     • Обмежені можливості встановлення індивідуальних лімітів споживання на користувача, пристрій або період.
     • Недостатня інтеграція із сучасними смарт-пристроями (особливо у сегменті малого бізнесу та приватних користувачів).
     • Висока складність та вартість впровадження існуючих комерційних рішень.
     Цільова аудиторія:
     • Приватні користувачі, які прагнуть контролювати споживання води у квартирах або приватних будинках.
     • Комерційні організації (офіси, готелі, ТРЦ), зацікавлені в зменшенні витрат та екологічній відповідальності.
     • Освітні та медичні заклади, що повинні контролювати витрати води відповідно до внутрішніх регламентів або норм.
     • Керуючі компанії ЖКГ та ОСББ, які хочуть отримувати консолідовані дані для обліку й аналітики.
     Потреби клієнтів, які повинна задовольняти система AquaTrack:
     • Надання інтуїтивного інтерфейсу для перегляду історії споживання води.
     • Реальний час моніторингу витрати води на пристрій або групу пристроїв.
     • Можливість встановлення лімітів споживання з повідомленням про перевищення.
     • Сумісність з мобільними пристроями (Android-додаток), доступ до функцій з будь-якої точки.
     • Інтеграція з IoT-пристроями та сумісними датчиками витрати води.
     • Можливість експорту та резервного копіювання даних.
     • Високий рівень інформаційної безпеки та захисту персональних даних.
     • Гнучка система сповіщень (push, email) про події та аномалії.
     • Підтримка багатомовного інтерфейсу, зокрема українською та англійською мовами.
     • Наявність панелі адміністратора для централізованого управління користувачами та пристроями.
     Високорівневі критичні вимоги:
     • Продуктивність: час відповіді сервера на запити не повинен перевищувати 1 секунди для 95% запитів.
     • Надійність: система повинна функціонувати з рівнем доступності не нижче 99,5%.
     • Масштабованість: можливість підтримки одночасної роботи щонайменше 1000 пристроїв.
     • Сумісність: підтримка стандартних протоколів обміну даними (MQTT, HTTP, HTTPS).
     Система AquaTrack має на меті усунути вказані проблеми та задовольнити поточні й перспективні потреби користувачів, сприяючи раціональному використанню водних ресурсів та зменшенню витрат.
     
     
     1.5 Business Risks (Бізнес-ризики)
     
     
     Розробка та впровадження програмної системи AquaTrack супроводжується низкою потенційних бізнес-ризиків, які можуть вплинути на досягнення очікуваних результатів, економічну доцільність проєкту або перспективи масштабування рішення. Нижче подано огляд ключових ризиків, оцінку їх серйозності та можливі заходи щодо їх мінімізації.
     • Ризик конкуренції на ринку:
     Опис: наявність існуючих комерційних рішень для моніторингу споживання ресурсів (наприклад, відомі бренди систем "розумного дому" або промислові SCADA-рішення).
     Серйозність: Висока.
     Заходи зменшення ризику: орієнтація на нішевий сегмент (малі об'єкти, доступність, IoT-сумісність, підтримка української мови), відкритість архітектури, доступна ціна або відкритий вихідний код для некомерційного використання.
     • Ризик низького користувацького попиту:
     Опис: недостатня зацікавленість потенційних користувачів у впровадженні додаткових систем моніторингу води.
     Серйозність: Середня.
     Заходи зменшення ризику: проведення роз’яснювальної кампанії, акцент на економічній вигоді (зниження витрат), демоверсії застосунку, доступна аналітика для обґрунтування доцільності використання.
     • Ризик порушення термінів реалізації:
     Опис: можливе відставання від графіка розробки мобільного застосунку, IoT-клієнта або інтерфейсної частини.
     Серйозність: Середня.
     Заходи зменшення ризику: формалізація плану-графіка, гнучкий підхід до реалізації функціоналу (MVP та ітерації), залучення додаткових ресурсів.
     • Ризик технічної складності інтеграції IoT-пристроїв:
     Опис: можливі труднощі з підключенням апаратної частини (Raspberry Pi, датчики витрати води), нестабільність зв’язку або енергопостачання.
     Серйозність: Висока.
     Заходи зменшення ризику: прототипування на ранньому етапі, використання перевірених компонентів, документування протоколів, тестування в різних умовах.
     • Ризик труднощів із масштабуванням:
     Опис: при зростанні кількості пристроїв або користувачів можуть виникати проблеми з продуктивністю системи або її адмініструванням.
     Серйозність: Середня.
     Заходи зменшення ризику: розробка гнучкої, масштабованої серверної архітектури, використання асинхронних запитів та кешування, модульний підхід.
     • Ризик недостатньої ІТ-обізнаності користувачів:
     Опис: кінцеві користувачі можуть не мати технічних знань для роботи з IoT-пристроями або налаштування системи.
     Серйозність: Середня.
     Заходи зменшення ризику: інтуїтивно зрозумілий інтерфейс, наявність інструкцій користувача, відеогайдів, можливість технічної підтримки.
     • Ризик юридичних обмежень або регуляторних змін:
     Опис: можливі зміни в законодавстві щодо захисту персональних даних, передачі IoT-даних або встановлення обладнання.
     Серйозність: Низька.
     Заходи зменшення ризику: врахування чинного законодавства (зокрема GDPR, ЗУ «Про захист персональних даних»), дотримання етичних стандартів у зберіганні та обробці інформації.
     Загалом бізнес-ризики для програмної системи AquaTrack є керованими, за умови своєчасного планування, поетапного тестування компонентів, належного розподілу ресурсів та фокусування на реальних потребах цільової аудиторії. Ключовими факторами досягнення успіху стануть: якість реалізації IoT-функціоналу, зручність користування, технічна підтримка та можливість швидкого масштабування.
     
     
     
     
     
     
     
     
     
     
     
     

2 VISION OF THE SOLUTION (КОНЦЕПЦІЯ РІШЕННЯ)
     
     
     2.1 Vision Statement (Окреслення концепції)
     
     
     Програмна система для контролю споживання води у приміщенні «AquaTrack» призначена для забезпечення ефективного моніторингу витрат водних ресурсів, сприяння зниженню нераціональних витрат та формування свідомого ставлення до використання води. Цей продукт створюється для задоволення потреб приватних користувачів, бізнесів та комерційних об’єктів у простому та доступному рішенні для керування водоспоживанням, завдяки інтеграції з IoT-технологіями для автоматичного збору та обробки даних. Система надаватиме звіти, попереджувальні сповіщення, аналітику та можливості встановлення індивідуальних лімітів, допомагаючи знизити зайві витрати на воду.
     Бачення продукту полягає у створенні середовища, де контроль водоспоживання стане доступним і ефективним для всіх. Програмна система для контролю споживання води у приміщенні змінить підхід до використання водних ресурсів, дозволяючи кожному користувачеві — від приватного власника житла до великої комерційної організації — мати точну і постійну інформацію про рівень споживання води. У світі, де цей продукт стане доступним, люди та організації зможуть приймати обґрунтовані рішення про зниження витрат води, адаптувати свої звички та скоротити витрати на комунальні послуги, одночасно роблячи свій внесок у збереження природних ресурсів.
     Цей продукт орієнтований на широку аудиторію, враховуючи як потреби приватних користувачів, так і підприємств різних масштабів. Для приватних користувачів система дозволить легко контролювати споживання води в реальному часі, забезпечуючи простий інтерфейс і автоматичні сповіщення при перевищенні лімітів. Для бізнесу та комерційних об’єктів продукт запропонує розширену аналітику та інструменти для оптимізації витрат. З точки зору організації-розробника, система орієнтується на екологічно свідомий ринок, що швидко розвивається, і має перспективи для монетизації через продаж IoT-пристроїв та підписку на преміум-функціонал.
     Концепція побудована на реаліях зростаючих тарифів на воду та актуальності екологічних питань. Використовуючи сучасні IoT-рішення та стандарти захисту даних, продукт пропонує надійне та ефективне рішення для широкого ринку. Зважаючи на очікуване зростання попиту на управління ресурсами та технології розумного дому, цей продукт стане важливою складовою частиною цього ринку, сприяючи як ощадливому використанню ресурсів, так і підвищенню екологічної відповідальності.
     
     
     2.2 Major Features (Головна функціональність)
     
     
     Основні функціональні можливості, які забезпечуватиме «AquaTrack»:
     • MF-1: Реєстрація та авторизація користувачів
     Система підтримує функції реєстрації нових користувачів та авторизації для вже зареєстрованих. Це забезпечує доступ лише для авторизованих користувачів, що підвищує безпеку та дозволяє зберігати персоналізовані налаштування та історію споживання води.
     • MF-2: Моніторинг споживання води в реальному часі  
     Система надає можливість користувачам стежити за обсягом використаної води в режимі реального часу. Ця функція включає відображення даних про поточне споживання та загальні витрати води за обраний період.
     • MF-3: Встановлення лімітів 
     Користувачі можуть задавати індивідуальні обмеження на щоденне, тижневе або щомісячне споживання. Передбачено сповіщення (push-нотифікації в мобільній версії, повідомлення в інтерфейсі) при наближенні до встановленого ліміту.
     • MF-4: Історія та аналітика споживання води  
     Система зберігає дані про споживання води, дозволяючи користувачам переглядати історію та отримувати аналітичні звіти, щоб відслідковувати тенденції, порівнювати показники за різні періоди, аналізувати середні витрати та визначати можливості для економії.
     • MF-5: IoT-інтеграція з розумними водомірами та датчиками  
     Завдяки інтеграції з IoT-пристроями система автоматично отримує дані з розумних лічильників води та датчиків витрат. Це забезпечує високу точність та актуальність інформації про споживання без необхідності ручного введення даних.
     • MF-6: Підтримка інтернаціоналізації та локалізації  
     Продукт підтримує декілька мов (українська та англійська), а також адаптовані формати дати, часу та одиниць вимірювання (літри, галони) для зручності користувачів з різних регіонів.
     • MF-7: Захист персональних даних та безпека  
     Система відповідає сучасним стандартам захисту даних, шифрує конфіденційну інформацію користувачів та забезпечує безпечну передачу даних між пристроями, що підвищує довіру до продукту.
     • MF-8: Резервне копіювання та відновлення даних  
     Програма включає інструменти для автоматичного створення резервних копій даних, щоб захистити інформацію користувачів та забезпечити можливість її відновлення у разі збою.
     • MF-9: Адміністрування системи  
     Адміністратори можуть керувати налаштуваннями системи, створювати резервні копії даних та налаштувань, керувати користувачами.
     • MF-10: Кросплатформеність та синхронізація
     Система підтримує роботу з кількох типів пристроїв (Windows-додаток, Android/iOS, браузер).
     • MF-11: Сповіщення та нагадування
     Користувачі отримують повідомлення про перевищення лімітів, виявлені витоки, технічні збої чи відсутність даних від IoT-пристрою. Веб- та мобільна версії підтримують push-нотифікації для оперативного реагування.
     
     Ці функції роблять продукт унікальним і привабливим для користувачів, які прагнуть не лише зекономити витрати на воду, але й зробити свій внесок у екологічне збереження природних ресурсів.
     
     
     2.3 Assumptions and Dependencies (Припущення та залежності)
     
     
     Припущення:
     1. Наявність стабільного підключення до Інтернету. Передбачається, що користувачі мають постійне або регулярне підключення до мережі Інтернет, необхідне для:
     • обміну даними з сервером;
     • синхронізації між мобільним, десктопним та веб-інтерфейсами;
     • передачі показників з IoT-пристроїв у хмарну базу даних.
     2. Користувачі мають базові цифрові навички. Передбачається, що кінцеві користувачі (домашні, офісні чи технічні) мають базові навички користування мобільними додатками, браузером та ПК.
     3. IoT-пристрої сертифіковані та сумісні з системою. Вважається, що водоміри та датчики витрати води, які будуть використовуватись, є сумісними з протоколами, які підтримує AquaTrack (наприклад, MQTT або HTTP API) і мають можливість надсилати дані в реальному часі.
     4. Адміністрація системи має повний доступ до серверної частини. Припускається, що адміністратори системи мають технічну компетенцію та повноваження для конфігурування серверів, резервного копіювання та оновлення бази даних.
     5. Мобільні пристрої користувачів підтримують сучасні ОС (Android 8+, iOS 12+). Система орієнтована на роботу з мобільними платформами, які підтримують сучасні стандарти безпеки, push-нотифікації та оновлення застосунків через офіційні магазини (Google Play, App Store).
     6. Проєкт матиме підтримку на всіх етапах розробки та розгортання. Вважається, що всі сторони, зацікавлені в реалізації системи (замовники, розробники, постачальники обладнання), будуть залучені до проєкту відповідно до своїх ролей і обов’язків.
     Залежності:
     Технологічні залежності:
     • Для реалізації системи необхідна наявність серверної, клієнтської та мобільної частин, які взаємодіють через програмні інтерфейси.
     • Система базується на використанні сучасних мов програмування, фреймворків та засобів доступу до баз даних.
     • Для збору даних використовується апаратна частина, здатна передавати інформацію у реальному часі.
     • Потрібна наявність інфраструктури для розміщення серверів та баз даних (локально або в хмарі).
     • Забезпечення базового рівня захисту даних користувачів (аутентифікація, шифрування тощо).
     Залежність від сторонніх сервісів і бібліотек:
     • У реалізації можуть використовуватись сторонні програмні компоненти для обробки, візуалізації, зберігання або передачі даних.
     • Деякі сервіси (наприклад, повідомлення, резервне копіювання, переклад інтерфейсу) можуть використовувати зовнішні API або хмарні рішення.
     • Сумісність програмного забезпечення з такими сервісами є критичною для повної функціональності системи.
     Організаційні та бізнес-залежності:
     • Співпраця з постачальниками апаратних засобів та доступ до технічної документації пристроїв.
     • Підтримка з боку хостинг-провайдерів або адміністраторів серверного середовища.
     • Забезпечення належного технічного супроводу IoT-компонентів на об’єктах.
     • Дотримання чинного законодавства у сфері захисту персональних даних та інформаційної безпеки.
     Платформені залежності:
     • Мобільний застосунок має бути сумісним з популярними операційними системами.
     • Розгортання застосунку в офіційних магазинах вимагає дотримання вимог відповідних платформ (Google Play, App Store).
     • Підтримка адаптивного інтерфейсу на різних пристроях.
     Ці припущення та залежності є критичними для повноцінної реалізації функціоналу AquaTrack, а їх недотримання може призвести до обмеженої працездатності, зниження якості сервісу або порушення стабільної роботи системи.
     
     
     
     
     
     
     
     

3 SCOPE AND LIMITATIONS (РАМКИ ТА ОБМЕЖЕННЯ)
     
      
     3.1 Scope of Initial Release (Рамки первинного випуску)
     
     
     У первинному випуску програмної системи для контролю споживання води у приміщенні буде реалізовано базовий набір функцій, необхідних для запуску і ефективного використання продукту. Основна мета першого випуску — забезпечити можливість моніторингу витрат води, попередження перевитрат та надання базових інструментів для адміністрування і захисту персональних даних. 
     Основні функції першого випуску «AquaTrack»:
     1. Моніторинг споживання води:
     • Збір даних: система підключатиметься до IoT-пристроїв, таких як розумні водоміри та датчики, для автоматичного зчитування даних про споживання води.
     • Актуальні показники: користувачі зможуть переглядати поточні показники водоспоживання в режимі реального часу, що дозволить відстежувати витрати і миттєво реагувати на перевитрати.
     • Історія використання: зберігання даних про витрати води для перегляду статистики за певний період (тиждень, місяць, рік).
     
     2. Встановлення лімітів:
     • Налаштування лімітів: користувачі зможуть встановлювати ліміти на споживання води на певний період, що сприятиме економії.
     • Автоматичні сповіщення: у разі перевищення ліміту система надсилатиме повідомлення на мобільний застосунок або через веб-інтерфейс.
     
     3. Реєстрація та авторизація користувачів:
     • Реєстрація користувачів: підтримка реєстрації нових користувачів із валідацією даних.
     • Авторизація та аутентифікація: вхід користувачів через захищену аутентифікацію.
     • Управління обліковими записами: надання можливості керування особистими даними та зміни пароля для захисту інформації.
     
     4. Адміністрування системи:
     • Управління користувачами: адміністратори зможуть видаляти користувачів.
     • Управління даними системи: адміністратори матимуть можливість здійснювати базове адміністрування даних, включаючи оновлення налаштувань і контроль за збереженням даних.
     • Резервне копіювання та відновлення: система підтримуватиме базові функції резервного копіювання даних для захисту від втрати інформації.
     
     5. Локалізація та інтернаціоналізація:
     • Двомовний інтерфейс: програмний продукт буде доступний українською та англійською мовами.
     • Інтернаціоналізація налаштувань: підтримка різних форматів дат, метричних одиниць і локальних стандартів для зручності користувачів з різних країн.
     
     6. Захист персональних даних:
     • Шифрування даних: система забезпечуватиме шифрування конфіденційної інформації під час її зберігання та передачі.
     • Відповідність стандартам захисту: реалізація безпечної передачі даних, що відповідатиме сучасним вимогам до збереження та обробки персональної інформації.
     • Управління доступом: контроль доступу до конфіденційних даних з використанням ролей (наприклад, користувач та адміністратор) для забезпечення більшого захисту.
     
     Архітектура первинного випуску:
     1. Серверна частина (Back-end):
     • Модуль збору даних з IoT-пристроїв: забезпечить зчитування та обробку даних про споживання води.
     • Сервіси користувачів та адміністраторів: для управління доступом, персоналізацією даних, обліковими записами та адмініструванням.
     • База даних: зберігатиме дані про користувачів, показники витрат, історію використання, налаштування лімітів.
     • API для інтеграції з IoT-пристроями: забезпечить зв'язок між сенсорами витрат та програмним продуктом.
     • Модуль резервного копіювання: базова функція для збереження копій даних.
     2. IoT застосунок:
     • Збір показників: додаток, інтегрований із сенсорами витрат, передаватиме дані до сервера для обробки.
     • Відправка сповіщень: додаток надсилатиме повідомлення про перевищення лімітів або збої у роботі пристроїв, якщо такі виникатимуть.
     3. Клієнтські частини:
     • WinForms-додаток: для локального використання у приміщеннях, з розширеним інтерфейсом перегляду та адміністрування.
     • Веб-клієнт: для доступу до системи з будь-якого браузера.
     • Мобільний клієнт (Android): для контролю витрат води на ходу, включаючи сповіщення та базову аналітику.
     
     Бізнес-логіка:
     • Обробка даних витрат: збір та обробка даних з IoT-пристроїв, виведення актуальної інформації для користувачів про поточне споживання.
     • Аналіз споживання: визначення відхилень у споживанні на основі історичних даних і надсилання сповіщень у разі перевищення лімітів.
     • Безпека та валідація: аутентифікація, авторизація користувачів, шифрування персональних даних та дотримання політики конфіденційності.
     Первинний випуск зосереджений на критичних функціях, необхідних для ефективного запуску продукту на ринку. Такий мінімальний набір можливостей забезпечує ключові функції контролю за споживанням води, знижуючи витрати на розробку і спрощуючи масштабування в майбутніх версіях.
     
     
     3.2 Scope of Subsequent Releases (Рамки наступних випусків)
     
     
     У наступних версіях системи контролю споживання води «AquaTrack»  планується розширити функціональність продукту для покращення користувацького досвіду, гнучкості в налаштуванні, інтеграції з іншими системами та підвищення аналітичних можливостей. Ці доповнення будуть спрямовані на розширення потенціалу системи, зокрема, в області персоналізації, прогнозування та інтеграцій з різноманітними пристроями.
     Розширена функціональність, запланована на майбутні релізи:
     1. Автоматизація на основі прогнозів (AR-1): на основі історичних даних система зможе прогнозувати рівень споживання води на наступні періоди. Це допоможе користувачам ефективніше планувати бюджет та корегувати витрати. Система пропонуватиме ліміти споживання для користувача на основі його історичних показників і прогнозів.
     2. Інтеграція з іншими «розумними» системами (AR-2): надання відкритого API для інтеграції з іншими системами, наприклад, платформами енергоменеджменту чи розумними лічильниками електроенергії.
     3. Аналітичні та звітні функції (AR-3): більш детальні звіти з візуалізаціями, діаграмами та можливістю фільтрації за різними параметрами (час, локація тощо). Розробка аналітичного модуля, який автоматично виявлятиме потенційно неефективні витрати води (наприклад, перевитрати у неробочий час) і надаватиме рекомендації для їх зниження.
     4. Персоналізація для користувача (AR-4): створення можливості збереження персональних налаштувань, що дасть змогу різним членам домогосподарства чи бізнесу налаштовувати систему під свої потреби. Система надсилатиме сповіщення про необхідність перевірки або обслуговування водопровідного обладнання.
     5. Покращені можливості адміністрування (AR-5): адміністратори матимуть можливість віддалено налаштовувати параметри облікових записів і лімітів споживання для великих об’єктів, таких як офіси чи багатоквартирні будинки. Можливість одночасного налаштування параметрів для кількох користувачів, наприклад, у великих організаціях.
     6. Розширення функцій захисту та приватності (AR-6): двофакторна аутентифікація - додатковий рівень захисту при вході для забезпечення безпеки облікових записів. Користувачі отримуватимуть сповіщення у випадку спроби несанкціонованого доступу до їх облікового запису або порушення безпеки.
     7. Локалізація для різних країн і ринків (AR-7): додавання підтримки нових мов, щоб відповідати вимогам глобального ринку. Забезпечення відповідності системи до стандартів різних країн у сфері збереження даних та використання ресурсів.
     8. Розширена підтримка пристроїв та інтерфейсів (AR-8): розробка мобільного додатка для iOS та Android, який матиме всі основні функції веб-версії і дозволить користувачам отримувати сповіщення, контролювати витрати та переглядати звіти у зручному форматі. Інтеграція з голосовими асистентами, такими як Google Assistant, що дозволить контролювати систему за допомогою голосових команд.
     Ці функції у майбутніх релізах дозволять розширити можливості продукту, покращити його привабливість для користувачів різних сегментів та підтримати конкурентоспроможність на ринку.
     
     
3.3 Limitations and Exclusions (Обмеження та винятки)
     
     
     У цьому розділі описуються функції, можливості або характеристики, які можуть бути очікувані або бажані деякими зацікавленими сторонами, але не входять до складу первинного випуску програмної системи AquaTrack. 
     1. Відсутність інтеграції з платіжними системами:
     • У первинному випуску не реалізується функціональність для онлайн-оплати за спожиту воду або виставлення рахунків на оплату.
     • Автоматичний розрахунок вартості та інтеграція з банківськими сервісами (API платіжних провайдерів) виключені з початкової версії.
     2. Відсутність підтримки розширеної аналітики та прогнозування:
     • У системі не буде реалізовано прогнозування майбутнього споживання на основі історичних даних або застосування алгоритмів машинного навчання для аналітики.
     • Візуалізація даних обмежується базовими графіками і таблицями, без глибоких аналітичних інструментів (BI-аналітика, heatmap, кластери споживання тощо).
     3. Обмежена підтримка типів пристроїв:
     • У первинному випуску система буде оптимізована лише для роботи з обмеженим набором протестованих IoT-пристроїв.
     • Підключення сторонніх або несертифікованих пристроїв (наприклад, сторонніх розумних лічильників) не гарантується.
     4. Відсутність офлайн-режиму:
     • Усі модулі системи потребують постійного інтернет-з'єднання для коректної роботи.
     • Використання системи в офлайн-режимі (наприклад, у разі відсутності зв'язку) не підтримується.
     5. Обмежена функціональність мобільного застосунку:
     • У первинному випуску мобільний додаток підтримуватиме лише перегляд даних про споживання, перегляд історії, отримання сповіщень та базові налаштування.
     • Адміністрування, зміна прав доступу, детальне налаштування лімітів і резервне копіювання не будуть доступні з мобільного застосунку.
     6. Відсутність підтримки голосових помічників або інтеграції з Smart Home:
     • Інтеграція з екосистемами розумного будинку (наприклад, Google Home, Alexa) наразі не передбачена.
     • Керування через голосові команди або зовнішні домашні системи буде розглядатися в наступних версіях.
     7. Мультиорганізаційна підтримка:
     • Система орієнтована на облік споживання води в межах одного об’єкта або організації. Підтримка мультиорендних середовищ або декількох об'єктів з окремими структурами доступу (multi-tenancy) наразі відсутня.
     8. Відсутність технічної підтримки 24/7:
     • У першому релізі не передбачено повноцінної системи технічної підтримки з цілодобовим доступом (helpdesk, чат-боти, гарячі лінії).
     Ці обмеження не впливають на основну функціональність системи, пов’язану з моніторингом споживання води, встановленням лімітів та базовим адмініструванням, проте вони визначають рамки очікуваної функціональності у межах початкового випуску. Усі винятки були прийняті свідомо з метою дотримання термінів та бюджету проекту і можуть бути переглянуті у наступних етапах розробки.
     
     
     
     
     
     
     
     
     
     
     
     
     
     
     
     
     
     
     
     
     
     
     
     
     
     
     
     
4 BUSINESS CONTEXT (БІЗНЕС-КОНТЕКСТ)
     
     
     4.1 Stakeholder Profiles (Профілі зацікавлених сторін)
     
     
     У цьому розділі описані основні зацікавлені сторони проекту AquaTrack, їхні очікування, ставлення до продукту, функціональні інтереси та відомі обмеження. Зацікавлені сторони охоплюють різні категорії користувачів системи, а також організації, які впливають на проєкт або залежать від його результатів.
     Метою є виявлення очікувань і потреб на ранньому етапі, щоб мінімізувати ризики появи нових вимог, які неможливо буде реалізувати через часові чи технічні обмеження.
     
     Таблиця 1 – Профілі зацікавлених сторін проєкту AquaTrack
Зацікавлена сторонаГоловна цінністьСтавленняГоловний інтересОбмеженняКерівництво компаній/організацій (B2B клієнти)Оптимізація витрат на воду, контроль споживання ресурсів, екологічна відповідальністьПозитивне, якщо забезпечено прозору звітність і аналітикуЗвітність, економія ресурсів, контроль порушень лімітівПотребують простого інтерфейсу та можливості експорту звітівСистемні адміністраториСпрощення адміністрування пристроїв і користувачівНейтрально-позитивнеМожливість керування пристроями, користувачами, правами доступуОчікують стабільної роботи без частих оновлень; складність інтеграціїКористувачі (персонал, мешканці офісу, квартир тощо)Зручний доступ до інформації про використання води, своєчасні сповіщення про перевищення лімітуЗалежить від зручності та наочності системиВідображення реального часу, історія споживання, мобільний доступОбмеження мобільної функціональності в першій версіїОбслуговуючий персонал / технікиАвтоматизація рутинних перевірок, доступ до показників без фізичного втручанняПозитивнеМожливість моніторингу пристроїв дистанційноНе всі пристрої підтримують зчитування в реальному часіРозробники та команда підтримкиЗрозуміла архітектура, простота масштабування, стандартизовані APIПозитивнеПросте розширення, модульність, логуванняОбмежений бюджет і часові рамки не дозволяють реалізувати всі технічні побажанняОргани місцевого самоврядування / Екологічні інспекціїМоніторинг екологічної відповідальності та водного споживанняПозитивне при доступі до узагальнених данихАгреговані звіти про споживання для регіону, контроль відповідності нормамНемає прямого доступу в MVP; можлива реалізація через інтеграційний модульІТ-відділи замовникаІнтеграція з існуючими системами, кібербезпекаОбережнеНадійність API, авторизація, доступ до БДПотреба в документації, обмежена підтримка зовнішніх платформІнвестори / фінансові аналітикиПотенціал комерціалізації, прибутковістьПозитивне при наявності звітностіПрогноз окупності, аналітика використанняРанні етапи не передбачають фінансових метрик у системі     
     Пояснення до профілів:
     • Керівництво компаній хоче бачити, як система дозволить їм економити кошти та оптимізувати ресурси. Вони не цікавляться технічними деталями, але очікують зручні панелі керування та фінансові звіти.
     • Системні адміністратори є відповідальними за управління користувачами та обладнанням. Для них важливо, щоб інтерфейс був функціональним і стабільним, а система не вимагала постійного обслуговування.
     • Кінцеві користувачі (співробітники, орендарі, мешканці) очікують простий у користуванні інтерфейс та розуміння власного впливу на ресурс.
     • Обслуговуючий персонал потребує можливості перевіряти справність та активність лічильників дистанційно, без візитів до об'єкта.
     • Розробники мають бути забезпечені чіткою архітектурою, добре задокументованими інтерфейсами та можливістю масштабування системи.
     • Екологічні органи зацікавлені у відповідності до стандартів екологічної безпеки, зменшенні споживання та відповідному звітуванні.
     • ІТ-відділи замовника потребують технічної інтеграції AquaTrack із внутрішніми системами (ERP, системами енергоменеджменту тощо).
     • Інвестори цікавляться тим, як система масштабується, яку цінність має на ринку, та наскільки окупним є проєкт.
     
     
     4.2 Project priorities (Пріоритети проєкту)
     
     
     Визначаємо основні пріоритети серед функціональних та нефункціональних вимог, календарного плану виконання робіт, бюджету, якості, людських ресурсів тощо.
     Усі проєкти обмежені трикутником управління проєктом — час, вартість, функціональність. Якщо один із цих факторів є фіксованим (жорстким), то інші два доводиться коригувати для досягнення успішного результату. У випадку AquaTrack ці обмеження мають бути узгоджені відповідно до цілей і можливостей замовника.
     Ключові цілі AquaTrack:
     • Надання контролю водоспоживання з підтримкою лімітів, реального часу та звітності.
     • Забезпечення базової стабільності, безпеки та масштабованості для подальшого розвитку.
     • Вкластися у встановлений бюджет та обмежений людський ресурс.
     • Забезпечити локалізацію, простий інтерфейс та технічну підтримку.
     
     Таблиця 2 – Пріоритети проєкту AquaTrack
ПоказникВиконання (етапи)Обмеження (граничні значення)Ступінь свободи (допустимий діапазон)План робіт3 основні етапи: 1. MVP (реєстрація, авторизація, лічильник, звіти); 2. Розширення функціоналу (сповіщення, API); 3. Інтеграція з IoT-пристроємЗагальний дедлайн – червень 2025 року; Середня: можливі незначні зсуви в етапах 2–3.ФункціональністьМінімум: реєстрація, ліміти, перегляд споживання, підтримка кількох пристроївОбов’язково реалізувати ядро у межах фази 1Висока: частина другорядних функцій може бути перенесена на наступні релізиЯкістьМінімальна кількість помилок, стійкість до втрати даних, простий UIНе нижче 85% успішного проходження юніт-тестівСередня: допустимі спрощення у візуальних елементах на початковому етапіПерсоналКоманда: 1-2 backend-розробники, 1 frontend, 1 DevOps/IoT, 1 аналітикПостійний склад команди, без додаткових ресурсівНизька: команда обмежена, немає змоги розширення через бюджетЦінаЗагальний бюджет обмежено навчальним середовищем і грантами (без оплати сторонніх API або дорогих ліцензій)Не перевищити визначену кошторисну межу; використання тільки безкоштовних бібліотек та open-sourceНизька: бюджет жорстко фіксований; допускається лише розширення функціоналу без витрат     
     Висновки за пріоритетами:
     • Функціональність є пріоритетом: потрібно забезпечити базову роботу системи контролю за споживанням води з підтримкою обліку, лімітів, звітності.
     • Бюджет обмежений, тому не допускається використання платних компонентів.
     • Розширення функціоналу та естетика інтерфейсу можуть бути реалізовані в майбутніх релізах.
     • Якість має бути на прийнятному рівні, з акцентом на стабільність і базову безпеку.
     • Час фіксований, але гнучкий для наступних етапів розвитку системи.
     
     
     4.3 Operating Enviroment (Робоче середовище)
     
     
     Проект системи контролю споживання води «AquaTrack» буде реалізовано з використанням низки сучасних інструментів і технологій, з метою створення надійної, зручної та ефективної платформи для управління даними та відстеження споживання. Ця система буде орієнтована на роботу в локальному середовищі або в середовищі локальної мережі, що робить її зручною для підприємств та установ, що не вимагають широкого географічного покриття. 
     Технології та програмні засоби, що використовуватимуться у проекті: 
     Мова програмування: C#. Завдяки своїм широким можливостям для об’єктно-орієнтованого програмування, мова C# забезпечує надійну структуру для розробки бізнес-логіки та користувацького інтерфейсу. Програмне середовище: Microsoft Visual Studio. Ця IDE підтримує широкий спектр інструментів для розробки на C# і надає зручне середовище для налагодження, тестування та розгортання. Графічний інтерфейс: WinForms. Дозволить швидко створити стабільний і функціональний інтерфейс користувача, зосереджений на простоті взаємодії та доступності. База даних: SQL Server (Microsoft SQL Server Management Studio 19). Використання SQL Server забезпечить надійне та масштабоване рішення для зберігання та управління даними, дозволяючи зберігати великі обсяги інформації про споживання води, користувачів та інші параметри. Фреймворки та бібліотеки: .NET Framework для підтримки Windows-додатків, Entity Framework для зручної роботи з базою даних, що спрощує маніпуляцію даними та управління запитами. 
     Для реалізації вебінтерфейсу буде використано фреймворк React.js, який дозволить створити сучасний, адаптивний та динамічний інтерфейс користувача для доступу до функціоналу AquaTrack через браузер. Комунікація з серверною частиною буде забезпечена через REST API.
     Для створення мобільного застосунку буде використано Kotlin для платформи Android, що дозволить реалізувати нативний мобільний інтерфейс із доступом до функцій системи в зручному форматі. Обмін даними з сервером також здійснюватиметься через REST API.
     Основні вимоги до операційного середовища: 
     1. Доступність: 
     • Продукт буде доступний у межах локальної мережі підприємства або установи. 
     • Користувачі матимуть доступ до системи в межах однієї часової зони, що зменшує потребу в цілодобовій доступності. 
     • Заплановано регулярні оновлення під час позаробочих годин для мінімізації перерв у роботі. 
     2. Надійність: 
     • Система повинна працювати безперебійно під час робочих годин і підтримувати стабільну роботу для всіх користувачів одночасно. 
     • Механізми резервного копіювання SQL Server забезпечуватимуть збереження критично важливих даних у випадку аварії або збою. 
     3. Продуктивність: 
     • Оптимізація запитів до бази даних через Entity Framework з урахуванням індексації для швидкого доступу до необхідних даних. 
     • Відгук системи при доступі до основних функцій (запит на поточні дані, перегляд звітів тощо) має бути меншим за 2 секунди в умовах нормального завантаження. 
     • У разі великих обсягів даних будуть використовуватися механізми роздільного завантаження або фільтрації даних для уникнення перевантаження інтерфейсу. 
     4. Цілісність: 
     • Рівні доступу обмежуватимуть редагування критичних даних тільки адміністраторами системи. 
     • Впровадження механізмів транзакцій у базі даних для забезпечення цілісності даних у разі збою або помилки в системі. 
     • Дані будуть валідовані на рівні застосунку та бази даних для збереження консистенції. 
     5. Підтримка мобільного та вебдоступу:
     • Система передбачає підключення через мобільні пристрої (на базі Android) та веббраузери (через вебінтерфейс).
     • Для роботи вебта мобільного інтерфейсів передбачається доступ до REST API, реалізованого на сервері C#.
     • Мобільні користувачі можуть підключатися через локальну Wi-Fi мережу.
     • Сервер має підтримувати обробку одночасних запитів із десктопного, веб та мобільного клієнтів із мінімальною затримкою.
     6. Кросплатформеність і підтримка пристроїв:
     • Вебінтерфейс буде сумісним із сучасними браузерами (Google Chrome, Microsoft Edge, Mozilla Firefox).
     • Мобільний додаток буде працювати на пристроях Android версії 8.0 і вище.
     • Система має адаптуватися до різних розмірів екранів для коректного відображення інтерфейсу на мобільних пристроях.
     
     Додаткові вимоги: 
     Географічна локалізація користувачів: 
     • Оскільки система орієнтована на локальне використання, усі користувачі розташовані в одному місці (офіс чи приміщення). 
     • Взаємодія із системою не потребує роботи в різних часових зонах, що зменшує складність забезпечення доступності. 
     Час відгуку: 
     • Для локальних користувачів очікується низький час відгуку (1–2 секунди). Система повинна забезпечувати швидкий доступ до даних завдяки оптимізації SQL-запитів і використанню індексів. 
     • Дані зберігатимуться локально, що мінімізує затримки в їх отриманні. Безперервність роботи та безпека: 
     • Допустимі короткочасні перебої, які плануються на позаробочий час. Для випадків позапланових збоїв передбачене резервне копіювання та можливість швидкого відновлення роботи системи. 
     • Захист доступу: система використовуватиме ролі (адміністратор, користувач), що обмежують доступ до чутливої інформації відповідно до рівня прав. 
     • Захист даних: буде реалізовано механізми шифрування чутливої інформації для захисту персональних даних, а також використання аутентифікації на основі паролів для доступу до системи. 
     Це операційне середовище забезпечить продуктивну та безпечну роботу системи, а також оптимізоване використання ресурсів для зберігання та обробки даних про споживання води.
    
